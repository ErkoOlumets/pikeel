Lugu sõprusest*
Hiina muinasjutt Jutustanud Anneli Arike
Ku Van ja Van Tan olid lapsest peale sõbrad: koos mängisid, koos lustisid ja abistasid alati üksteist kõiges. 
Kõik, kes neid koos nägid, panid imeks kuivõrd tugev oli nende sõprus. Juhtus nii et Ku Van andis esimesena oma 
eksamid edukalt ära ja määrati kaugesse provintsi valitsusametnikuks. Sõbrad jätsid üksteisega hüvasti ja Ku Van
lahkus. Mitu kuud läks mööda ja Van Tan asutas end sõbrale külla minema. Kohale jõudes märkas ta, 
kui raske on sõbra jutule pääseda. Ku Van oli käskinud oma teenijatel mitte kedagi enne sisse lasta, kui see koos
meeleheaga m?rkab tulla. Kui Van Tan ukse taha jõudis ja teenija nägi, et ta tühjade kätega tuleb, ei lasknud ta
teda tähtsa valitsusametniku jutule. Ütles vaid, et tollel on lõpmata palju tööd. Ka järgmisel korral keelduti teda
sisse laskmast ja seletati, et kellel meelehead kaasas pole - sisse lihtsalt ei saa. Van Tan läks turule ja ostis 
küpsetatud seapõrsa, kattis selle siidise linaga ja asus kolmandat korda sõbra juurde teele. Teenija, nähes meest
kingitusega tulemas, avas talle ukse ja lasi sisse. Kui Ku Van sisenes tundis Van Tan ta vaevu ära. 
Uhked rõivad, kalliskivid siin ja seal, nina uhkelt püsti. Rõõmsalt tõttas Van Tan sõbrale vastu, see osutas aga 
põrandale, nõudes seisusekohast kummardust. Van Tan aga pööras oma austava kummarduse seapõrsa poole ja lausus.
"Oo vägevaim, ma tervitan sind ja olgu minu lugupidamine sinuga!"
"Mida sa teed?" päris Ku Van imestunult.
"Ma pööran oma austava kummarduse kõige vägevama poole siin ruumis. 
Tema oli see kelle abiga ma siia ruumi üldse sain. 
Tema avas mulle uksed minu sõbra külastamise jaoks ja temast vägevamat siin ruumis ei ole..."


* http://www.rahvakultuur.ee/Lugu_soprusest_1458
